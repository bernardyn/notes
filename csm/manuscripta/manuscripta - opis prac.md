Pierwsza część prac po stronie LAB polegała na analizie potrzeb zespołu projektowego i przełożeniu ich na wymagania w języku technicznym. W efekcie został naszkicowany proces cyfrowej obróbki danych wraz z podziałem odpowiedzialności na zespół projektowy i zespół LAB. W ten sposób wydzielone zostały obszary pracy edytorskiej, konwersji formatów i automatyzacji procesów oraz integracji z zewnętrzną bazą danych Pinax (Inwentarz Rękopisów Biblioteki Uniwersyteckiej we Wrocławiu). W następnej kolejności wymagania zostały pokryte zadaniami, którym nadano priorytet wykonania. 

W ramach realizacji zadań powstały: 
1. szablon .xml, opisujący rozpisywane dokumenty, 
2. skrypt konwertujący plik w formacie .doc do szablonu .xml 
3. skrypt konwertujący .xml do formatu .json, umożliwiający import danych do portalu manuscripta.pl
W trakcie realizacji jest:
4. przygotowanie skryptu konwertującego plików z danymi w formacie .xml do formatu .csv - integracja z Pinax

Współpraca pomiędzy zespołami jest bardzo dobra. Mamy zdefiniowane szybkie i skuteczne kanały komunikacji. Przygotowanie zadań przebiega w sposób zorganizowany i jest realizowane zgodnie z uzgodnionymi przez zespół projektowy priorytetami.